# HPLC-Analitik-AI

Yüksek Performanslı Sıvı Kromatografisi (HPLC) kolon seçimi ve metod optimizasyonu için derin öğrenme tabanlı bir açık kaynak projesi. Alıkonma zamanı tahmini, kolon önerisi ve metod optimizasyonu gibi özellikler içerir. İlaç keşfi ve geliştirme süreçlerini hızlandırmayı hedefler.

Yapay zeka ve makine öğrenimi alanındaki ilgi ve çalışmalarım doğrultusunda, HPLC kolon seçimi ve metod optimizasyonu üzerine geliştirdiğim bir analiz projesini sizlerle paylaşmak istiyorum. Ancak hemen belirtmeliyim ki, ben bir yazılım geliştirici veya yapay zeka uzmanı değilim. Yine de belirli araçları yapay zeka ile birleştirerek, birçok şeyi başarabileceğimizi fark ettim. Bu projeyi oluştururken de tam olarak bu anlayışla hareket ettim.

Bu çalışma, Python ve çeşitli veri bilimi araçlarını kullanarak, HPLC kolonlarının özelliklerinin retention süreleri üzerindeki etkilerini analiz eden bir model geliştirmemi sağladı. İçeriğinde eksik veri analizi, görselleştirme teknikleri, istatistiksel analizler (ANOVA) ve bir Random Forest Regressor modeli ile retention süresi tahminleri yer alıyor. Ayrıca, özellik önemliliği analizi ile kolon parametrelerinin retention süresi üzerindeki etkilerini detaylı bir şekilde inceledim.

Yapay zeka araçlarını doğru kullanarak, başta benim için zor görünen birçok analizi gerçekleştirebildim. Benzer projeler üzerinde çalışanlar veya bu alana ilgi duyanlar için bu çalışmanın faydalı olabileceğini düşünüyorum. Projeye katkıda bulunmak isteyenler veya işbirliği yapmak isteyenler benimle iletişime geçebilir.

Geliştirmek veya üzerine eklemeler yapmak isteyen herkes, projeyi alıp özgürce kullanabilir ve üzerinde çalışabilir. Her türlü geri bildirim ve önerilerinizi de duymaktan memnuniyet duyarım.

İyi çalışmalar dilerim!

UĞUR ŞAHİN
